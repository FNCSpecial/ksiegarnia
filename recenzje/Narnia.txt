Czwórka rodzeństwa: Piotr, Zuzanna, Edmund i Łucja w czasie II wojny światowej zostają ewakuowani na wieś i zamieszkują w domu tajemniczego Profesora. Pewnego dnia najmłodsza z rodzeństwa, Łucja, trafia do pustego pokoju, a w nim znajduje starą szafę, która okazuje się magicznymi drzwiami do innego świata. Wkrótce trafia tam też reszta rodzeństwa. Kraj, do którego trafili, nazywa się Narnia, a zamieszkany jest przez tak niezwykłe istoty, jak: fauny, satyry, driady, najady, karły, wodniki, centaury, olbrzymy i mówiące zwierzęta. Choć kraj jest wielki i piękny, nie panuje tam szczęście, gdyż władzę w nim objęła zła, potężna i okrutna Biała Czarownica Jadis, która rzuciła na całą Narnię czar, zsyłający na nią wieczną zimę. Jeden z braci, Edmund, zdradza rodzeństwo, przechodząc na jej stronę. Brat i siostry, pragnąc go uratować i pomóc Narnii, decydują się wydać wojnę Czarownicy. Aby mieć szansę ją pokonać, muszą dotrzeć do Aslana. Kim jest Aslan? Jaką ma moc? Czy pomoże dzieciom? Co je czeka po wielkiej bitwie? Kto przeczyta - dowie się.
